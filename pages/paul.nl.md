---
layout: page
show_meta: false
title: "Paul Medeiros"
subheadline: ""
teaser: ""
header:
   image_fullwidth: "bering-header2.jpg"
permalink: "/nl/paul/"
lang: 'nl'
---


Portugees-Canadese violist Paul Medeiros heeft zijn bachelor afgerond op Dalhousie University in Halifax, Canada, onder leiding van Professor Philippe Djokic en Shimon Walt. Hij won op twee gelegenheden het Dalhousie “Concerto Night” concours, met uitvoeringen van Maurice Ravels Tzigane en Tsjaikovski’s vioolconcert met het Dalhousie Symphony Orchestra. Hij speelde ook met het Dalhousie Chamber Orchestra, met Mendelssohn’s Concert in d klein en Vivaldi’s Vier Jaargetijden. Paul is de winnaar van het Ramon Hnatyshyn Foundation Award 2006, een jaarlijkse prijs voor één jonge Canadese artiest, die uitzonderlijk talent en potentie toont voor een succesvolle carrière. Hij heeft getourd met Canadese sterren als Anne Murray en Sarah Slean en heeft geremplaçeerd op viool en altviool met Symphony Nova Scotia.

Sinds zijn verhuizing naar Nederland in september 2010 heeft Paul opgetreden met het ‘Ostravská Banda’ orkest (Tsjechië), Het Paradiso Orkest (samengesteld uit leden van het Rotterdams Philharmonisch Orkest en het Koninklijk Concertgebouworkest), en zangers Wouter Hamel en Douwe Bob. Hij speelde met het ASKO|Schoenberg Ligeti Academy ensemble tijdens hun 2010-11 seizoen. In 2011 en 2012, met celliste Doris Hochscheid en pianist Frans van Ruth, presenteerde hij kamermuziekwerken van diverse Nederlandse componisten: Jan Brandts Buys, Martijn Padding en Jeff Hamburg. Paul studeerde op het Conservatorium van Amsterdam bij Cornelis Koelmans en Lex Korff de Gidts en is in 2012 met zijn ‘Master in Performance’ afgestudeerd. De afgelopen jaren heeft hij deelgenomen aan masterclasses bij o.a. Pinchas Zukerman (VS), Régis Pasquier (Frankrijk), Yehonathan Berick (VS), Jeanne Lamon (Canada), Maarten Veeze (Nederland), Philippe Graffin (België), Gordan Nikolić (Servië) en David Früwirth (Duitsland). Tegenwoordig is Paul zeer actief als kamermusicus: naast zijn strijktrio is hij violist met het Ardesko kamerorkest, een ensemble bestaande uit vijftien strijkers zonder dirigent, toegewijd aan het verrijken van cultuur door heel Nederland. Paul speelt ook in een aantal duo’s, o.a. samenwerkingen met pianist David Herman (Amsterdam), organist Stefan Donner (Wenen) en celliste Aleksandra Kaspera (Letland). Sinds november 2014 is Paul violist en arrangeur bij Villa met Uitzicht, een fluit kwartet dat thematische conceptprogramma’s uitvoert, vaak gecombineerd met visuele kunst en vertelling. In augustus 2015 heeft Villa met Uitzicht hun eerst CD “Carnaval in Venetië” uitgebracht. Verder verdiept Paul zich in de kunst van oude muziek en barok technieken. Hij is sinds 2012 lid van het Laurensorkest in Rotterdam, een orkest toegewijd aan de muziek van J.S. Bach.

Naast zijn werk als Freelance musicus is Paul viool en altviooldocent op “De Vioolschool” in Haarlem, waar hij sinds 2012 met alle plezier lesgeeft in solo-, kamer- en orkestmuziek.

Paul speelt op een 1953 Luigi Vistoli viool uit Lugo Italië.


![{{ page.title }}]({{ site.urlimg }}/paul.jpg "{{ page.title }}")
