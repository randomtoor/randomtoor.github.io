---
layout: page
show_meta: false
title: "Aleksandra Kaspera"
subheadline: ""
teaser: ""
header:
   image_fullwidth: "bering-header2.jpg"
permalink: "/nl/aleksandra/"
lang: 'nl'
---


Aleksandra Kaspera (cello) is in 1984 geboren in Riga, Letland. In 2008 studeerde zij af met een bachelor's diploma bij professor M. Villesruss aan de Jazeps Vitols Letse Muziekacademie. Tijdens haar studie voerde ze een soloconcert uit met het Jazepa Vitola Latvijas Muzikas Akademija Symfonieorkest. Ook maakte ze deel uit van jeugdorkesten in o.a. Denemarken, Litouwen en Zweden. Tot 2008 trad ze op met het orkest Sinfonia Concertante (dirigent Andris Vecumnieks, Letland) en met het orkest Konsonanse (dirigent Andris Poga, Letland).

Als onderdeel van het Erasmus Socrates uitwisselingsprogramma studeerde Aleksandra in Nederland bij professor Jeroen Reuling, Rene Berman, Tineke Steenbrink en Egbert Spelde. In 2009 won ze, samen met Jevgenijs Pastuhovs (accordeon) de tweede prijs op het NOVAM Nationaal Accordeonkamermuziek Concours. In 2009-2010 werd ze benoemd tot eerste cellist bij het ArtEZ Baroque Project met Judith en Tineke Steenbrink en de Holland Baroque Society. Ze bespeelt een Jakob Weiss (Salzburg 1745) cello in bruikleen van het Nationaal Muziekinstrumentenfonds. In 2010 Studeerde ze af met een bachelor aan de ArtEZ Hogeschool voor de Kunsten, waarna ze haar masteropleiding begon bij Jeroen Reuling. Ze heeft de promo-dvd CASTUS opgenomen, gesponsord door ArtEZ.

Ze heeft verscheidene masterclasses gevolgd bij bekende musici, onder anderen Maria Kliegel, Gavriel Lipkind, Gary Hoffman, Justus Grimm, Claudio Jacomucci, het Aurelia Saxofoon Kwartet. Tijdens haar masterstudie kreeg Aleksandra de gelegenheid om stage te lopen bij het Gelders Orkest en het Nederlands Symfonieorkest. Dit gaf praktisch inzicht in het werken bij een professioneel orkest. In 2012 studeerde ze Cum Laude af voor haar master diploma. Aleksandra is ook actief als solo celliste, met concerten door heel Nederland. Naast haar solo carriere werkt ze vaak samen met musici als violiste Lisa Jacobs en pianiste Raluca Sabau. 


![{{ page.title }}]({{ site.urlimg }}/aleks.jpg "{{ page.title }}")
