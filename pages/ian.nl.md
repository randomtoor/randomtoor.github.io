---
layout: page
show_meta: false
title: "Ian de Jong"
subheadline: ""
teaser: ""
header:
   image_fullwidth: "bering-header2.jpg"
permalink: "/nl/ian/"
lang: 'nl'
---

De Nederlands-Amerikaanse altviolist en violist Ian de Jong is een ervaren solo, orkest en kamermusicus. In de VS heeft Ian soloconcerten gespeeld met het Windy City String Ensemble, het Merit Symphony Orchestra en het DePaul Baroque Ensemble. In Nederland heeft Ian als concertmeester van het Ricciotti Ensemble regelmatig solo’s met het orkest gespeeld, in samenwerking met artiesten als Spinvis, Ellen ten Damme en Liesbeth List.

Als kamermusicus is Ian lid geweest van het Oberon trio en het Merit Honors trio. Hij ontving kamermuziektraining aan de Icicle Creek en Round Top muziekfestivals van 2007 tot 2009. Als een actieve freelancer binnen Nederland heeft Ian gespeeld met onder andere het Nederlands Philharmonisch Orkest, het Noord Nederlands Orkest, het Magogo Kamerorkest en het Ludwig Ensemble.

Ian heeft ook veel ervaring met pop en lichte muziek, zowel solo als met orkest. Zo heeft hij hits opgenomen voor onder andere David Guetta, Mr. Probz, Sia en Sam Martin, met optredens op de Wereld Draait Door, Pauw, Radio 4 en Radio 538. In zijn band HENS is Ian fiedelspeler en mede-arrangeur, op alles van 30's-swingnummers tot poëtische Nederlandse originals.

Met Robert Waters als hoofdvakdocent studeerde Ian in 2010 magna cum laude af aan de DePaul University School of Music te Chicago met een Bachelor of Music. Sindsdien woonachtig in Amsterdam, haalde Ian in 2012 een Bachelor of Music aan Het Conservatorium van Amsterdam en studeert hij nu voor zijn Master of Music met Gordan Nikolic op viool en Gijs Kramers op altviool aan het Rotterdams Conservatorium Codarts. Ian bespeelt een Voller Brothers viool uit 1890, in bruikleen van het Nationaal Muziekinstrumenten Fonds.

![Ian de Jong]({{ site.urlimg }}/ian.jpg "Ian de Jong")
