---
layout: page
show_meta: false
title: "Trio"
subheadline: ""
teaser: ""
header:
   image_fullwidth: "bering-header2.jpg"
permalink: /nl/trio/
lang: 'nl'
---

Het in Nederland gevestigde Bering Trio bestaat uit Canadese violist Paul Medeiros, Amerikaanse altviolist/violist Ian de Jong en Letse celliste Aleksandra Kaspera. Een hechte vriendschap gebaseerd op een gezamenlijke liefde voor kamermuziek brengt deze musici bij elkaar.

Het Bering Trio is verankerd in de traditie van het strijktrio (viool-altviool-cello of twee violen en cello), een bezetting die populair werd in adellijke kringen halverwege de 19e eeuw en waar vaak voor geschreven werd door componisten als Haydn, Boccherini en Beethoven. Het ensemble is opgericht in 2013 als strijkkwartet door Aleksandra Kaspera en Paul Medeiros tijdens een Nederlandse tour met het Ardesko Kamerorkest. Na korte tijd besefte de groep dat een bestaan als strijktrio diverse spannende kansen kon bieden. Met de komst van Ian de Jong in 2014 nam het ensemble zijn eerste stappen richting een nieuwe kamermuziek-identiteit.

Het Bering Trio verzorgt concerten met uiteenlopende stijlen, vaak in samenwerking met getalenteerde internationale musici. Berings flexibiliteit en gretigheid biedt een wereld aan mogelijkheden voor zowel de musici als de programmeur. De groep is onder meer inzetbaar als strijkkwartet, accordeonkwartet en pianokwartet. Het trio maakte zijn Amsterdamse debuut in het historische pand Huis de Pinto in de zomer van 2015 met Schuberts strijktrio D.471, Sitkovetsky’s transcriptie van Bachs Goldbergvariaties, Dohnányi’s Serenade, de Bagatellen van Dvorák (oorspronkelijk voor Harmonium and strijktrio) en de Meditango van Piazzolla, in samenwerking met accordeonist Jevgenijs Pastuhovs. In september 2015 werkte de groep met Stichting Music Take In, met meerdere uitvoeringen van de Bauern-cantate van Bach.

Het Bering Trio heeft in zijn korte bestaan al diverse concerten gegeven. Tevens heeft het Bering Trio klassieke en lichte muziek opgenomen in een studiosetting. Het trio is beschikbaar voor diverse concerten en evenementen. De musici geloven in een frisse kijk op traditionele klassieke muziek en in het experimenteren met ongebruikelijke ensembles en cross-genre innovatie.

